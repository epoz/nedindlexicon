<p>{% extends 'base.html' %}</p>

<p>{% block container %}</p>

<div class="hero-unit">
<h1>INDISCH LEXICON</h1>

<p>Indische woorden in de Nederlandse literatuur: een vervliegende woordenschat</p>
        <div class="offset5 span6">
            Het Nederlands Indisch Lexicon is ook als boek te bestellen.
            <a class="btn btn-warning" href="http://www.hesdegraaf.com/Book/Detail/indisch-lexicon-indische-woorden-in-de-nederlandse-literatuur">Klik hier voor de details en bestelformulier</a>
        </div>
</div>

<p>{% include 'help/nav.html' %}</p>

<p>Dit lexicon is samengesteld voor de Indische Nederlanders die Indië nog kennen van toen, hun “tempo doeloe”. </p>

<p>Hun aantal neemt met het voortschrijden der jaren echter snel af. Daarom is dit lexicon zeker ook bedoeld voor hun nakomelingen en verder natuurlijk voor alle anderen die zich op een of andere wijze verwant voelen met of geïnteresseerd zijn in “ons” Indisch verleden.</p>

<p>Het idee om een Indisch lexicon samen te stellen is geboren in 1993 tijdens een discussie over verdwijnende woorden in ons Nederlands taalgebruik. De discussie spitste zich toe op het vaak ontbreken van woordenlijsten in uitgaven van Indische schrijvers. We beseften toen dat vele van de door deze schrijvers gebruikte woorden en uitdrukkingen binnenkort niet meer begrepen en nagevoeld kunnen worden. Ook nu al is het zo dat de meeste Nederlanders – buiten misschien woorden als saté en kroepoek – geen idee meer hebben van de betekenis van destijds gebruikte Indische woorden en weinigen zullen nog een antwoord hebben op de vraag wat bijvoorbeeld “adoe seh, so anstiel, ja” betekent.</p>

<p>“De Nederlandse woordenschat heeft zich in de loop van de tijd gestaag uitgebreid”, begint Nicoline van der Sijs het voorwoord van haar Chronologisch Woordenboek. Hoe juist dat ook moge zijn voor het Nederlands in al zijn huidige en verrassende diversiteit, het geldt zeker niet voor Indische woorden en uitdrukkingen die een allengs schimmiger bestaan zijn gaan lijden en voorbestemd lijken te zijn om voorgoed te verdwijnen, te vervliegen met hen die deze woorden ooit dagelijks gebruikten.</p>

<p>We zijn daarom in 1994 begonnen om de woorden die we in Indische literaire en andere teksten tegenkwamen en waarvan we dachten dat ze in de nabije toekomst niet meer begrepen zouden worden in een kaartsysteem te ordenen in de verwachting dat deze verzameling een goed hulpmiddel zou kunnen zijn bij het lezen en bij het wetenschappelijk onderzoek van deze teksten. <br />
Al spoedig, in 1996, bleek dit kaartsysteem ontoereikend en zijn we overgestapt op een elektronisch databestand. Dit bestand is in de jaren daarna uitgegroeid tot het Nederlands-Indisch Lexicon met de bijbehorende CD-Rom, uitgebracht in 2005. Nu, zeven jaar nadien, presenteren wij de nieuwste, aanzienlijk uitgebreide versie, online!</p>

<p>Door de betekenis van die Indische woorden en uitdrukkingen nu vast te leggen, willen we een aanzet geven tot behoud en toegankelijkheid van een belangrijk maar onderbelicht deel van de Nederlandse literaire geschiedenis.</p>

<p>Uiteraard is bij een onderneming als deze met een onafzienbare hoeveelheid relevante teksten, het resultaat voorlopig en niet volledig. Er zijn grote hiaten in het bronnenmateriaal: geen poëzie bijvoorbeeld, of toneelstukken en er zijn grote lacunes in de tijd. Uit de achttiende en begin negentiende eeuw missen we veel. In principe zou een zeer uitgebreid bronnenmateriaal het bijvoorbeeld mogelijk kunnen maken te onderzoeken wanneer en hoe het woord ‘njai’ van ‘edelvrouwe’ gedegradeerd is tot ‘concubine’. Ook zou het boeiend zijn te kunnen traceren hoe en wanneer woorden uit Indonesische talen gebruikt werden en uit welke talen ze afkomstig waren.</p>

<p>Het resultaat dat met dit Lexicon aangeboden wordt, is daarom slechts voorlopig en niet af. Te zijner tijd zou het materiaal aangevuld kunnen worden met woorden, uitdrukkingen en zinnen uit nog veel meer bronnen, onder andere de door Rob Nieuwenhuys in zijn Oost-Indische Spiegel genoemde werken die nu nog niet geëxcerpeerd zijn. Monnikenwerk, toegegeven, maar boeiend en hopelijk nuttig.</p>

<p>Tenslotte wil de redactie zijn grote dank en waardering uitspreken voor de onmisbare hulp, de waardevolle adviezen en de getoonde belangstelling in ons werk die wij gedurende een lange reeks van jaren en van vele kanten ontvingen. Die dank gaat, in volgorde van het ten tonele verschijnen, met name uit naar:</p>

<ul>
<li>Prof. Dr. J.W. de Vries, die ons waardevolle adviezen op lexicologisch gebied heeft gegeven,</li>
<li>Prof.dr. P.G.J. van Sterkenburg, die ons overtuigde van de wenselijkheid een elektronisch bestand op te zetten,</li>
<li>Dr. Nicoline van der Sijs, die ons voortdurend met raad en daad terzijde heeft gestaan,</li>
<li>Prof. Dr. Bert Paasman, die ons introduceerde bij de Werkgroep Indisch-Nederlandse Letterkunde en ons de mogelijkheid bood ons werk daar voor de eerste maal te presenteren,</li>
<li>Jill Willms-Pattiradjawane, die onvertaalde Indonesische en Javaanse zinsfragmenten adequaat voor ons vertaalde,</li>
<li>Josette Donnison-Speyer en Eric van der Zwan, die zich op gezette tijden hebben gebogen over de computertechnische finesses bij het omzetten van het databasebestand naar een tekstbestand,</li>
<li>Bertie van Leemput, die ons via Jeff Slijderink in contact bracht met onze uitgever:</li>
<li>Sebastiaan Hesselink, die als uitgever in ons project dusdanig geïnteresseerd was dat hij er brood in zag om dit Lexicon uit te geven en</li>
<li>Mick Zwart, die ons vanuit Hes &amp; de Graaf begeleidde bij het uitgeven van de combinatie: boek en CD-Rom,</li>
<li>Kees Gelok, die ons adviseerde op financieel en juridisch gebied,</li>
<li>Nanne Roosenschoon, Gerrit Rensink, Henk Tober en Peter van Huizen die de inleiding kritisch hebben gelezen.</li>
</ul>

<p>Uiteraard bedanken wij ook de Stichting Het Gebaar die het ons financieel mogelijk maakte dit lexicon te doen verschijnen.</p>

<p class="span4 well pull-right">De redactie houdt zich intussen warm aanbevolen voor opmerkingen, suggesties, verbeteringen en aanvullingen.
<br/>
Die kunt u sturen naar <strong>p.mingaars@hetnet.nl</strong>.</p>

<p>{% endblock container %}</p>
